---
layout: article
titles:
  # @start locale config
  en      : &EN       About Author
  en-GB   : *EN
  en-US   : *EN
  en-CA   : *EN
  en-AU   : *EN
  zh-Hans : &ZH_HANS  关于
  zh      : *ZH_HANS
  zh-CN   : *ZH_HANS
  zh-SG   : *ZH_HANS
  zh-Hant : &ZH_HANT  關於
  zh-TW   : *ZH_HANT
  zh-HK   : *ZH_HANT
  ko      : &KO       소개
  ko-KR   : *KO
  fr      : &FR       À propos
  fr-BE   : *FR
  fr-CA   : *FR
  fr-CH   : *FR
  fr-FR   : *FR
  fr-LU   : *FR
  tr      : &TR       Yazar Hakkında
  # @end locale config
key: page-about
---



> ##### Alican. 94 doğumlu. Aydınlı, Ankara'da yaşıyor.
>
> ##### İlköğretim ve liseyi Aydın'da okudu. Bilkent Üniversitesi'nde Bilgisayar Mühendisliği bölümüne girdi, bitirdi, ve aynı bölümde yüksek lisansını tamamladı. Ardından University of Michigan'ın Computer Science and Engineering bölümüne doktora için kabul alıp ABD'ye gitti. İki sene Ann Arbor, MI'de yaşadıktan sonra doktorayı bırakıp ülkesine geri döndü. Şu anda Ankara'da bir yazılım firmasında full stack developer olarak çalışmakta.

Bir insan kendisini tanıtırken hep kariyer odaklı bilgileri ön plana çıkarıyor, görüyorsunuz değil mi sayın okuyucu? Şurada tahsil gördüm, şunlardan anlarım, şuralara girilmesi zordur ama girdim, blablabla... Bunlar hep batı bireyselciliğinin özümsenmesinin toplumdaki yansımaları. Burada kendimi tanıtırken doğu toplumsallığına karşılık batının bireyciliğini, bunun günümüz modern insanının kendisini tanıtışındaki izdüşümünü analiz etmek istemiyorum. O yüzden kısa kesiyorum.

Bana sorarsanız, beni gerçekten daha iyi tanımak için müktesebatımı meydana getiren bileşenleri, yıllar içinde beni ben yapan tesirleri anlamalısınız. Bu da ne okuduğum, ne izlediğim, kimlere sardığım, kısacası ne tükettiğimle alakalı. Bunlardan bahsettiğim bölüm aşağıda.

> ##### Lisenin ilk yıllarında daha çok bilim kurgu ve fantastik edebiyat okurdu. Sonraları Modern Türk Edebiyatı'nın gümbür gümbür gelen yeni neslini, yani Günday, Menteş, Canıgüz, Uyurkulak'ı, ve tabii İhsan Oktay Anar külliyatını okudu. Non-fiction olarak biraz Carl Sagan, Stephen Hawking'den popüler bilim, biraz da parapsikoloji, spiritualizm, ökültizm konuları. Fakat okudukları içinde en çok G. G. Marquez'in Yüzyıllık Yalnızlık'ından, bir de İhsan Oktay Anar'ın Suskunlar'ından etkilenmişti. O zamanlarda anlamıştı kendisi için üslubun içerikten önde olduğunu.
>
> ##### Üniversite yıllarında dil, evrimsel psikoloji, ahlak, özgürlük ve sorumluluk, özgür irade, uyku, saykedelikler, bilinç gibi konularda içerik tüketti. Robert Sapolsky, Noam Chomsky, Richard Feynman, Sam Harris, Jordan Peterson dinledi, okudu. Gödel Escher Bach, The Emperor's New Mind, Behave, Waking Up, Sapiens, ve Chaos, o zamanlar okuyup beğendiği kitaplardan birkaçı.
>
> ##### Yine o sıralar George Carlin ve Monty Python izleyip güldü. Terry Pratchett, Neil Gaiman ve çokça Haruki Murakami'ye maruz kaldı. Düzenli meditasyon yapmayı denedi.
>
> ##### Yüksek lisans yıllarında el çizgileri okumayı öğrendi. O gün bu gündür bu vasfıyla ortamlarda prim yapmaktadır.



